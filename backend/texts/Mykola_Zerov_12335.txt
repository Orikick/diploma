Як нам жить хвилиною легкою,

Коли такий на пам'яті тягар

Речей, обставин, люду і примар

Ліг і лежить нестерпною вагою?



Як маєм крен направити з тобою,

Коли щодня погроза і удар?

І пилу впав усюди сірий шар

І все значиться смутком і нудьгою?



І як чуттям пустити буйну рощ,

Коли їм кригою грозиться дощ —

Вони ж слабі, без хати, без покрова;



Коли спадає мла, мов той хижак,

А ця, на бруку знайдена підкова —

Єдиний добрий на майбутнє знак.