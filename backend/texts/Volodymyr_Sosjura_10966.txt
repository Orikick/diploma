(Поема)

Пролог



Лети, лети, о мій Пегас,

неначе молнія єдина

в жагучім сяйві!.. Не погас

натхнення шал од атропіна,

а став ще дужчий!.. Люміналь,

ще й ти шумиш мені у жилах

і в серце шлеш дзвінку печаль?!.

Мені б співать, зоріти в даль,

самому стать в піснях, мов далі...



І к чорту всякі люміналі!

Я починаю. Ось — Едем,

і між дерев: змія і Єва...

Пашить лице її вогнем,

неначе сонце полудневе...

Вона ридає і куса

змію в роздвоєнеє жало...

І обплела її коса

спокуси кола... Ти ж не знала,

що Демон це, що ангел той,

який повстав на владу Бога

і впав, як зламаний герой,

із зоресяйного чертога,

й разом із ним — мір'яди тих,

що йшли за ним у битву сміло,

як рій метеликів сумних, —

в безодню впали і зчорніли...

На землю вождь їх полетів,

той хмурий дух, безсмертний Демон..







В падінні крила він зложив,

щоб у сади святі Едему

упасти, наче метеор...

Ще не стеріг архангел Раю,



і десь звучав надземний хор...

Скрізь тишина була німая,

в любові й мирі все жило.

Ходили тигри, горді й рижі,

й між ними — вівці, й звірі хижі
Дивіться також




Володимир Сосюра — Серце


Володимир Сосюра — Так ніхто не кохав...


Володимир Сосюра — Хто в рідному краї тепло здобуває...


Ще 95 творів →




Біографія Володимира Сосюри














їх не чіпали... Все цвіло...

Співало все в зеленім святі...

Літали ящури крилаті...

Так ніжно й дивно все було.

Це був Едем. (О мій Едеме!

Можливо, й мій звучав там спів?!

Ким був тоді я?..) Й раптом Демон

побачив Єву між кущів...

Вона, як ночі сни, косою

собі зв'язала стегна... Ах!..

Краси розкішної такої

не бачив в горніх він краях...

Там тільки Бог у сяйві вишнім

та співи янголів святих...

її ж вуста, мов п'яні вишні,

манили вгризтися у них...

І на землі, і над землею

пливло мовчання в далі гать...

І Демон обернувсь змією,

щоб діву Раю не злякать.

А Бог все бачив... Та нічого

з небес не вдарило в траву,

де повз удав, що дня чертоги

не вздрить ні в снах, ні наяву,

повстанець вічний, що Марію

й Тамару, як і Єву, в сни

солодкі втягне... Де ви, де ви,

далекі дні життя весни,

і світла, й правди?.. Вже ніколи

його простить не схоче Бог.

І обплелись гадюки кола

круг тіла дивного... Тривог,

його тривог затихли бурі,

він потонув в очей лазурі, —

і щастя їм одкривсь чертог...

Як довго, довго йшли хвилини,

що, як віки, для них були...

їх не лякав ні рик левиний,

спів не будив їх солов'їний, —

Вони друг в друга увійшли...

Й він скинув образ мудрий змія

в пориві дикої жаги...



Демон



О Єво, Єво!.. Я й не мріяв,

що ти така!.. — І береги









життя розсунулись без краю...



Єва



Ще, любий, ще!.. Я так кохаю...

Твоїх очей в душі — печать...

Хіба тебе, о мій розмаю,

з Адамом можна порівнять?!

Той волохатий, вузьколобий,

І замість носа — дірки дві...

Люблю тебе, а він — худоба,

не виклика в моїй крові

такої щасної нестями...



Але на квітах сонця плями

погасли... Й кроки у траві

важкі загупали, й сопіння

глухе почулось... То А дам

із лісу вийшов... О тремтіння

жагучих тіл на лоні трав!..

Що в світлі може розірвати

сплетіння рук?.. І хто так груб,

щоб шалом ревнощів розтяти

красу вкипілих губ до губ...

А Рай шумів уже і злився...

Зчинили мавпи дикий гам...

Як зачарований спинився

перед коханцями Адам...

Сопів і думав думу хмуру,

забутий нею, чи ж навік?..

Затис у серці чорну журу

цей, Богом даний чоловік

бездушній Єві... Все забули

вони в солодкому півсні...

Адам пішов... Вони ж не чули,

як змовкли кроки... Й голосні

притихли мавпи... Тиш безкрая

вже напливала із дал я...

І гамір гаснув... Тільки Раю

шуміло довго ще гілля...

А Єва й Демон — мов прибої

незнаних слухали морів...

Вже вечір синьою рукою

на небі зорі засвітив...

І вартовий, блідий і тихий,

зійшов, зайшов за свій поріг...

Але жаги їх запал дикий

ніяк утихнути не міг...

Усе сплітались губи й руки,

хоч колючки троянд пекли

їм щоки й стегна... Щастя муки

вони напитись не могли...

Уже погасли дальні зорі...

Вони ж п'яніли без вина...

Й почервоніть прийшлось Аврорі,

коли з небесного вікна

вона побачила й відчула

тих, що на світі все забули

(вона, іще не знявши крил,

крізь громовиць далекі гули),

сплетіння радісне двох тіл...

А грім все ближчав... І тривога

спинила серць жагучий спів...

Скінчивсь їх сон... І голос Бога

із моря мол ній загримів.



Бог

(до Єви)



За те, що зрадила Адама,

тобі душі я вже не дам.

Чужі для тебе Раю брами.

За ними буде лиш А дам.

Він буде янголом навіки,

він з смертного безсмертним став

Не встигла Єва знять повіки,

а Рай... навік уже пропав...



Єва



О Боже мій!.. Як мокро й сиро!..

Я ж гола... Демона нема.

А я ж любила ніжно й щиро!..

Коли ж скінчиться ця тюрма?..



Бог



Іди, все просто... Йди до моря,

там тепло буде. Всі путі

в квітках і сонці. Раю ж зорі

ти вже не стрінеш на путі.

Ти вже запліднена Проклятим...

У безповітря ринув він...

І здійме руку брат на брата,

уб'є молодшого твій син!..

Верни його!.. Бо зла тривога

мене ятрить, і кров буя...

Бог

Його прогнав я. Що до того!

Єва

О, як горю, як мерзну я!

Та не від холоду — з розлуки...

О, поклади на мене руку,

що благовісно з хмар сія!..

І неземні почулись звуки,

мов світ увесь як пісня став...

І Бог... поклав на Єву руку,

на серце й на чоло поклав...

І мов прокинулася Єва...

Все далі — синь Едему брам,

все тихне спів...

Чужі дерева...

А перед нею: "Єво, Єво!"

Стоїть усміхнений А дам,

мов із проміння.



Адам



Бог великий

тебе простив і душу дав.

Я не кошлатий і не дикий...

Поглянь!..

Розтерзаний удав

лежить край ніг струнких Адама,

в крові... А він! Яка краса!

Стоїть з простертими руками...



І їм одкрились небеса...

Сплелись жагуче їхні руки,

втонуло все в солодкій млі...

Вона такого щастя-муки

іще не знала на землі!..

Неначе молнія протяла

їм душі, очі і серця,

і довго так вона сіяла,

і сяйву не було кінця...

Адам

Ну, от і все. Скажи, — щаслива?..

Єва

Нащо питаєш ти мене?!

Ти ж бачиш?! Сліз бурхлива злива

немов затьмарила ясне

твоє обличчя... Я ж кохаю!..

Я знов тремчу... О, губи дай.

Ти мій навік. І що в тім Раю,

коли зі мною ти — мій Рай.



ПІСНЯ ПЕРША



І от прийшли Адам і Єва

до моря грізного, як гнів...

Земля гула од рику й реву,

і ліс так пристрасно шумів...

Так гаряче було... На вії

їм попіл сипався, як сніг...

І бронтозаври довгі шиї

тягли з покорою до них...

Були голівки в них маленькі...

Десь близько мамонти паслись...

Хтось тятивою туго дзенькав,

мисливський ріг гримів увись...

Ось і печера, ніби хата...

Там темно так... Спахнула кров...

І Єва пала, мов розп'ята,

у трави, звихрена немов...

А з віт веселі мавпенята

дивилися на їх любов

і в них учились... Цю "науку"

вони вже знали і без них...

Це ж, як інфекція!.. О муко

поривів крові огняних!

Ти скрізь однакова... Комашки,

і жаби, й жабичі, усе,

хто це ярмо, солодке й тяжке,

з життя в життя в собі несе...

О тихі зорі, ясні води!..

Краса запліднення, мов грім...

Живеш у тілі ти й моїм...

Інстинкт продовження це роду...

й тут навіть мозок ні при чім.

Ах, ні! Він світло корегує,

він цар над темним у мені.

Всіма чуттями він керує,

щоб, наче моднії огні,

вони не вирвались і дико

не полетіли навмання...

Щоб і вночі, і в сяйві дня

шукать прекрасного, до крику...

Щоб, ідучи крізь років рій,

у боротьбі за існування,

не буть рабом свого бажання.

Нехай і добір статевий...

Нехай живе з інстинктів муки

встає... Пливи в валах на буй...

Візьми його у волі руки

(інстинкт), — це — щастя запорука,

І ним, як тим конем, керуй.

Він хоче вправо, ти — наліво

його залізно повертай...

Любов? Коли ти весь щасливий

і нею сповнений украй...

Коли тобі не буде гидко,

коли ослабне творчий спис,

коли нічого мов не видко,

коли ти вдячний їй до сліз...

Оце любов!.. А пристрасть дика,

безумна, темна і сліпа!..

Вона буває схожа з риком

лиш у статевого раба.

Маріє! Ні! Ні, ти не Єва,

а я (не смійсь ти), як Адам

(о Боже слав, о Магадева)...

Для мене ти маленька Єва,

й тебе нікому не віддам!..

Хай світ летить хоч у безодню,

і все, подібне до вогню,

ударить з неба, і сьогодні,

і безліч завтр (чи друзі згодні?)

держатись буду я за ню

зубами, серцем і ногами,

хоч все летить хай к чорту в грім...

Так. Лиш таким, таким природен

мужчина, що боронить дім

свого кохання в час негоди.

Цілком, але не зовсім згоден

я з Джеком Лондоном у цім.

З печери крик несамовитий,

харчання, булькання і крок

(Адама крок), та не сердитий...

О другій ночі з лона-літа

з'явився Демона синок,

покліпав жовтими очима,

що в них все той же давній гнів

(лиш крил немає за плечима)...

Розкрилив вії, повні диму,

й за руку... Єву укусив...

Вона до перс його притисла.



Єва



О сине мій, здоров же будь!

Воно ж, кошлатеє і злісне,

вкусило Єву знов... за грудь...



Адам



Нічого це. Хлоп'я маленьке,

не знає, що таке Едем.

Воно кошлате і худеньке.

Й за те, що так кусає неньку,

його ми Каїном назвем.

Мабуть, не пити він, а їсти

щось дуже хоче. їсти ж: "кай"

в едемній мові. Він же чисто

такий, мов я колись. Ну, дай

йому цю мишу.



Й маленя

тільки зубами захрумтіло,

коли брунатне мишеня

дали йому... І сяйво дня

в печеру глянуло несміло,

мов сніп тонкий із струн-ниток,

де маленя не залишило

од мишки навіть кісточок.

І Каїн ріс. Здирав він шкіри

із пацюків... і їв мишей...

За ним із сяєвом очей

(усмішка радісна і щира,

як у дорослого... О, гей!)

білявий Авель на руках

трояндно в матері розцвівся,

мов стяг... Цвіла трава в квітках

і чад од них духмяний лився...

Іхтіозаври грізно мріли,

вулкани рев свій зупинили...

А Єва в радості й сльозах

сміялась...



Єва



Глянь, о мій Адаме,

він не кусає грудь у мами,

він не вищить, мов ласка та,

й на тебе схожий...

Хмари — храми

пливли багряні, золоті...

І Авель жадними губами

припав до теплої груді

і пив життя, і м'яв руками

тугі округлості... Весна

пливла, весна чи вічне літо...

Ночами сурми десь гули,

хтось полював, когось терзали...

Й собаки вили круг огнів

на місяць синій... Нені спів

у небо ниткою тонкою

на крилах туги мов летів...

А ніч пливла, як темний гнів...

В кущах погоні гук гримів,

кістки хрустіли на зубах

незнаних звірів... Тихий жах

блукав примарою між трав...

І, наче янгол той в сльозах,

в печеру місяць заглядав...

Сини зростали. Каїн — чорний

як ніч глуха, кошлатий, злий

і непокірний, був незборний

у грі завжди. Стрункий такий

був Авель. Карими очима

дивився він на білий світ,

неначе крила за плечима,

щоб керувать увись політ,

тремтіли в нього... Був він

тихий,

блукать і мріяти любив.

Покірний син і брат примірний,

він жив, неначе і не жив...

І ніжним голосом, як ліра,

він часто брату говорив.



Авель



Послухай, Каїне! Для чого

ти так жорстокий із живим?

Я ж не вбиваю і нікого

з живого в лісі я не їм,

коли потреби в тім немає.

Для чого ж мучиш ти звірят,

коли ти ситий аж до краю?..

Чого такий ти лютий, брат?



Каїн



Я не люблю живе й красиве.

Дивись: мов корінь я з сплетінь

кісток і нервів...