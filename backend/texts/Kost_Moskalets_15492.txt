Я часто думаю, чому ти так самотня, —

одна з найкрасивіших доль у світі;

ці сірі очі, пильні, сумовиті, —

чому ви не знаходите нікого, крім дзеркал,

а в дзеркалах — себе і суть свою подвійну,

ледь-ледь прикриту флером абсолюту,

росою часу,

інеєм чекання,

терпінням дзвону — як іще,

О, як іще мені тебе назвати?



А може, так і треба? Може, ти

загинеш як сніжинка на долоні,

коли чиєсь тепло зруйнує цю самотність?



І, може, ця самотність — лише форма

твоєї ідентичності п'янкої?



І та любов, яка тебе знайде —

тебе ж і знищить?



Я люблю тебе.