МОЙСЕЙ

(Поема)

У Нілі купалась дочка фараона —

струнка, і смуглява, й гнучка...

Купалась, а сльози... А серце холоне...

Чи ж сина віддасть їй ріка?..

А Ніл позолотно тече без турботи...

А жура у серці — німа...

Багряні фламінго... Лелеки... Скорбота,

що сина нема... І нема.

Купаються дзвінко веселі рабині...

І зойкнула раптом одна:

"Дитинка?!!" Несуть дитинча у корзині.

А в юнки у серці — весна.

"До мене! До мене!" — гукнула, й шалено

забилося серце її...

"Це син од гебрея..." — майнуло у неї.

І дум полетіли рої...

Він раб був... Цеглини робив він із глини,

злий бич за спиною свистів...

Мордастий наглядач... Наруга і кпини...

Юнак же — як сонячний спів...

Мов янгол, що бачила у синагозі

таємно від батька вона

й в його закохалась... І раз по дорозі,

коли в колісниці ясна

летіла в зорю, мов у смертній знемозі,

гебреїв уздріла вона,

рабів фараона... Той... Янгол між ними,

але без меча (що за знак?..),

ішов крізь пилюки хвилястої дими.







Це він був... її Ісаак.

А потім... І серце забилось, як птиця,

що в небо злітає, де спів,
Дивіться також




Володимир Сосюра — Марії


Володимир Сосюра — І пішов я тоді до Петлюри


Володимир Сосюра — Літо


Ще 95 творів →




Біографія Володимира Сосюри














і кличе між хмарами синя криниця

у сяйві далеких мечів.



І все їй здавалось... Неначе то очі

крізь хмари їй шлють промені...

Чиї? Невідомо... О зоряні ночі,

обійми жагучі, міцні!..

Ті очі погасли у мертвому сні...

Кати юнака зарубали...

А в неї... "О Ра!.. Як <НСЄ ТЯїНСКО мені!"

І юнка зомліло упала.

Рабині несуть фараона дочку,

а поруч — маля у корзині,

таке чорнооке, в янтарнім вінку

із лотосів... "Дайте* дитині...

ну, моні!.." — сказала рабиня одна,

і всі потягнулись за нею

к дитині...

Не одна промчала весна...

І сонце не раз золотеє

криваво заходило й сходило знов...

Мойсей вже юнак. До гебрейки любов

спахнула й погасла... Гебреї

навчали наук таємничих його...

Навчали його єгиптяни...

І серце надвоє кололось... Вогонь

пізнав він, повітря, тумани

і зорі далекі, і Ніл золотий,

і синього моря приплив і одбій,

забувши для цього кохану,

і погляд останній її ніби злий,

і вірного друга Датана.

Покинув науку для юнки Датан,

хоч знав, що вона полюбила

навіки Мойсея... Кохання ж туман...

За носа нелюба водила

Есфір... На Мойсея дивилась не раз

і кликала серцем крізь очі

до себе в вечірній задумливий час,

туди, де під шатами ночі

про щось піраміди розмову ведуть,

де Сфінкс, напівлев, напівптиця...

З обличчям... Кого? Чарівниці?

Чи мудрого змія?! Не знаю. Та в муть









жорстокої зради Мойсея

Есфір не втягнулась... Не одна ж бо путь

у неї, зрадливки, й в Мойсея.

І роки промчали... Пустеля... Піски...

Хоч вільні Ізраїлю діти...

Та діти у них, мов зів'ялі квітки,

немає ні їсти, ні пити...

Забутий, покинутий Богом народ

зламав золоті заповіти.

їх Бог обдурив... І Ваала д'висот

зняли вони злотно й теляті —

з металу; як сонце, молитви все шлють

в жорстоких пісках, мов прокляті.

Веде їх Датан. Він їх люті навчив,

це він зацькував Моїсея...

Смагляві гебрейки сидять між шатрів,

сплять мули, і сонце їх злеє

нестерпно цілує і жалить вогнем;

неначе незлічені бджоли —

проміння бринить... Десь шакали кричать,

гієни гризуться за трупи.

Блукає Мойсей за шатрами. Печать

печалі наморщила губи...

Високий, ставний, він до Богагука:

"Я знаю тебе, Адонає!

В Єгипті ти волю нам дав?! І в пісках

од голоду й спраги вмирає

народ, що облудно назвав ти "своїм".

Ішов перед ним ти стовпом огняним

і от — обдурив і покинув...

Ти нас Ханааном міражно манив,

ти нам обіцяв Батьківщину...

А де вона, кате?.."

І чує: "Синок!.."

І мати над сивим титаном

схилилась крилато, мов сяйво зірок

прорвалось крізь ночі тумани...

"Синок! Не сумуй! Лиш ніколи не вір

тому, хто дурив нас одвічно.

Не Бог він, а кривда, не янгол, а звір,

омана йому тільки звична.

Він хоче згубити гебрейський народ,

він навіть сади Ханаана

одкриє для смілих, та крил їх польот

зупинить... І знову, мов рана,

Ізраїль, роздертий катами навпіл,

тремтітиме в муці... Й мільйони могил

залишить по грізній дорозі...

Веди з них обраних, не всіх, о мій син,

з Датаном борись за їх душі!.."

І голос замовк... Але довго, як дзвін,

тремтіла луна... І уже не один

вигнанець до табору рушив.

Іде він... А сонце палить і палить,

і дзьобає голову сиву,

і плаче пісок, що від спеки, як мідь,

десь мекають кози плаксиво,

худенькі, як діти...

Та, враз, перед ним,

з очима, як грози, як бою той дим,

титан появився крилатий...

Ставав він все менший і став, наче брат

і брат і не брат... Але зросту

такого, як люди... "Ні кроку назад!

Тебе розтерзають дівчата

і хлопці, й жінки, і старі й молоді...

Нема молока в материнній груді,

Датан їх веде... О, Датана

всі слухають! Люта Есфір всіх жінок

розбурхано кине на тебе!!!"

Але Моїсей не спиняє свій крок

і йде крізь примару... "Ганеба!" —

гукає позаду злий голос... Але

Мойсей вже далеко... Звірятко мале

з піску визирає, мов кличе:

не вірить примарам... Іде Моїсей...

Зорі золотої на бровах іней...

Як сяє героя обличчя!..

Немов із проміння увесь він... Жінки,

що хтіли його розтерзати,

спинились... І тільки єдина Есфір,

неначе та кішка завзята,

хотіла вчепитись в волосся йому, —

та, враз, захиталась і впала у тьму,

обличчям в пісок, мов розп'ята...

Веселі верблюди в дорогу ідуть,

в корзинах міжгорбних малята

сміються до сонця... Пісків каламуть

уже не страшна їм... Як свято,

навколо все сяє... Десь бубни гудуть, —

то молодь смуглява танцює,

іде з караваном... Тимпани... їх путь

лежить в Ханаан осіянна.

Датана обвів Моїсей, як мечем...

І з золота мертве телятко

розбив об каміння! І, раптом, ключем

забило з-під нього... "О татко! —

скричала дитина. — Вода! Це вода!"

"Осанна! — гукають. — Осанна!"

Стоїть Моїсей як весна молода...

А з неба все падає манна...

"Не вмер Моїсей!" їх веде Гедеон,

що рід свій веде од Мойсея

й Есфірі... Датана десь кості печуть

вітри за горами й зорею,

що встала під вітром, пахучим, дзвінким,

і, наче та фата-моргана,



вдалі розгорнули барвистий килим

жадані сади Ханаана.

Ідуть легіони... їх зброя горить

од сяйва вечірньої пері,

і пісня лунає і лине в блакить,

неначе в розверстії двері,

широкі й привітні... Осанна тому,

хто вів нас мечами між димів,

хто кинув мечами, як порох, у тьму

криваві полки філістимів!

Від себе додам я. А як же це так,

що син від Есфірі й Мойсея

з'явився на світ?.. Що за диво? Дивак,

О читачу! Серце ж не з гасла...

А ти пам'ятаєш слова, що як мак:

"Спахнула любов і погасла".

Вона ж не погасла в Есфірі. Це так.

До шлюбу, з любові, мов п'яна,

вона "согрішила" з Мойсеєм... Юнак

покинув її для науки навік...

Датан дитинчати почув перший крик,

але то не син був Датана...

Буває й такеє. Мойсей же не знав...

А може?! Не знаю... І я так кохав,

І я за дружину зрадливую взяв,

її я і зараз кохаю.

Буває... Пішов я від неї навік.

До щастя закрито вже браму...

"Прощай, о Бальзакова дамо

"Гобсека"! Встромила ти в серце м'ні штик,

але я до болю ще змалку привик,

хоч серце тремтить, ніби рана,

та я од Мойсея, а ти, навісна,

що снилась мені, як весна чарівна, —

прокляте посліддя Датана!



21— 23.ХІ 1.48