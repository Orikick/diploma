Князь Ігор очі до зеніту звів

І бачить: сонце під покровом тьмяним,

Далека Русь за обрієм багряним,

І горе чорний накликає Див.



Та не вважає князь на віщий спів:

"Нум, русичі, славетні дні спом'янем,

Покажем шлях кощеям препоганим

До Лукомор'я голих берегів!"



А любо Дону шоломом зачерпти!.

Одважний князю, ти не знаєш смерти,

Круг тебе гуслі задзвенять, тебе



Від забуття врятують і полону.

В стременах став, зорить. А кінь гребе

І ловить ніздрями далеку вогкість Дону.



12.09.1921