Там левантiйський мiсяць дiє чари

I колихає в серцi теплу кров,

Там диким цвiтом процвiла любов,

I все в кровi — шоломи i тiари.



А з водозбору вiщуванням кари

Гримлять громи нестриманих промов...

Йоканаан!.. Не ясний шум дiбров, —

В його словах пустиня i пожари.



I Саломея!.. Ще дитя (дитя!),

А п'є страшне, отруєне пиття

I тiльки меч i помсту накликає.



Душе моя! Тiкай на корабель,

Пливи туди, де серед бiлих скель

Струнка, мов промiнь, чиста Навсiкая.



18.06.1922