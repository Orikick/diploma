І



Сніг...

Перед очима за лицями лиця — вулиця

метушиться...

Мов у сні,

падає сніг...

Мої думи заклопотаними горобцями —

за сніжинками, за летючими...

Ех, їдять його мухи з комарами!..

А як же це тепер дома,

коли там голодні й босі?..

Ще ж нічого, як була осінь, а як зима!?.

І знову будуть цокотіти колеса,

і потяг буде бігти, бігти...

Вибіжать назустріч батькові діти, — і невже ж

я буду співати про золоту березу!? —

Ні!

Я піснями прострелю синьоокі хмари,

візьму своє покинуте кайло

і піду на Скальковське 1

чорне золото рубати,

там знайду собі пару

і буду з нею на кліті кататися

аж на "два удари"2...

Стережіться ж, розхристані хмари!..

II



Татарин в постолах... нема продольні

краю...







і сухо кайло б'є блискучий антрацит...

Що буде через мить — ніхто про те не

знає...

Цить, моя пісне, цить!..

Вагончик забуривсь... як ва^кко

піднімати!..

І навіть матюки тут тільки звук пустий...

А дома на печі — худа, голодна мати,

й здихає за селом наш тихий кінь гнідий...

А батька вже давно в забої придавило...

Ще тепла била в ніс його пахуча кров,

коли мені прийшлось змінять на кайло шило

й за похорон продать останнєє добро.

Вагончик забуривсь... як зажко піднімати!..

І навіть матюки тут тільки звук пустий...

А дома на печі — худа, голодна мати,

й здихає за селом наш тихий кінь гнідий...

III



Мамо!..

Уже Радянська влада, —

витри сльози.

Вже не буде Гулька3 пасти панські кози

і не покличе німців знову

на Вкраїну Центральна Рада, —

бо у нас на багнетах світові червоні

грози!..

IV



Сніг...

Перед очима за лицями лиця —

вулиця метушиться...

Мов у сні,

падає сніг...

Мої думи заклопотаними горобцями —

за сніжинками, за летючими...

Ех, їдять його мухи з комарами!..

1921